# Adware

#### **Co je to adware?**

Adware je typ bezplatného softwaru, jehož vývoj je podporován reklamou. Ta se zobrazuje ve vyskakovacích oknech, v panelech nástrojů nebo přímo v prohlížeči. Většina adware programů pouze obtěžuje uživatele vyskakovacími okny, ale nepředstavuje významné riziko. Některé programy však dokáží shromažďovat vaše osobní informace, sledovat historii navštívených webových stránek nebo dokonce nahrávat stisknuté klávesy.

#### **Jak se šíří adware?**

Stejně jako spyware, adware se nejčastěji ukrývá v bezplatných programech. Můžete ho však získat také jako doplněk internetového prohlížeče nebo se do operačního systému nainstaluje přes neopravenou bezpečnostní díru.

#### **Jak odhalit adware?**

Pokud se na vašem zařízení začnou objevovat vyskakovací reklamní sdělení, je pravděpodobně napadeno adware. Okna s reklamou se mohou začít zobrazovat i v případě, že právě neprocházíte webové stránky. Také může být změněna domovská stránka vašeho prohlížeče.

#### **Jak odstranit adware?**

Před odstraněním adware z vašeho zařízení si nezapomeňte zálohovat všechny vaše důležité soubory. Poté použijte antivirový program nebo speciální nástroj na odstranění adware, ukrytého na vašem zařízení.

#### **Jak se bránit před adware?**

* Ujistěte se, že váš prohlížeč, operační systém i ostatní programy jsou pravidelně aktualizovány a obsahují poslední verze bezpečnostních záplat.
* Při prohlížení internetových stránek zapněte funkci firewall.

zdroj: [Avast](https://www.avast.com/cs-cz/c-adware)
