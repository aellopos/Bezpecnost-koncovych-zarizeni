# Keylogger

#### **Co je to keylogging?**

Keylogging je použití programu, který dokáže zaznamenat všechny znaky, které napíšete na klávesnici. Program pak odešle soubor se záznamy na určený server, kde mohou zloději procházet veškeré informace, které jste na svém počítači napsali, včetně hesel, čísel platebních karet, adres, osobních a emailových zpráv i zadaných webových stránek.

#### **Jak vzniká keylogging?**

Keylogger je program, který byl skrytě nainstalován na váš počítač za účelem monitorování vašich aktivit. Nejčastějším způsoby šíření zahrnují phishing, sociální inženýrství, přibalení keyloggeru k jinému užitečnému programu nebo stažení ze stránek pro sdílení souborů, případně instalaci při otevření přílohy e-mailu.

#### **Jak odhalit keylogging?**

Odhalení keyloggeru je nesmírně obtížné, protože je většinou důmyslně ukrytý hluboko v útrobách operačního systému. Existují ovšem určité náznaky, na co si dávat pozor. Načítání webových stránek na vašem počítači může být o poznání pomalejší, kurzor myši se občas zasekává a napsané znaky se zobrazují na obrazovce se zpožděním. Také se mohou začít ve vašem prohlížeči při načítání obrázků nebo webových stránek zobrazovat chybové zprávy.

#### **Jak odstranit keylogger?**

Můžete se pokusit ručně odstranit skryté a podezřelé programy ve vašem systému, ale tento způsob je velice časově náročný a neefektivní. Nejlepší způsobem, jak otestovat počítač a zbavit se případného keyloggeru, je použití speciálního programu pro odhalení keyloggerů, který je součástí každého spolehlivého antiviru.

#### **Jak se chránit před keyloggery?**

* Nedůvěřujte souborům, staženým z neznámých zdrojů
* Použijte virtuální klávesnici
* Zapněte si alternativní rozložení klávesnice

zdroj: [Avast](https://www.avast.com/cs-cz/c-keylogger)
